<?xml version='1.0' encoding='UTF-8'?>
<NAF version="3.0" xml:lang="nl">
  <raw><![CDATA["Crocodile Hunter" Steve Irwin omgekomen in Australië
4 september 2006.




"Crocodile Hunter", Steve Irwin, die beroemd werd door zijn populaire tv-shows waarin hij het opneemt tegen gevaarlijke dieren zoals krokodillen, is maandagochtend op 44-jarige leeftijd overleden.

Hij kwam om het leven toen hij werd gestoken door een pijlstaartrog. De giftige rog stak hem met zijn staart in zijn hart toen hij onderwateropnames aan het maken was op het Great Barrier Rif voor de kust van Queensland in Australië. Medische hulp kwam te laat. Een traumahelikopter werd tevergeefs ingezet. Hij overleed ter plaatse.

De dood van Irwin werd vastgelegd op video. De beelden zijn overgedragen aan de politie. 

In heel Australië en ver daarbuiten is geschokt gereageerd op zijn overlijden. Steve's vrouw, Terri, en haar kinderen zijn inmiddels op de hoogte van zijn dood. Zij trokken door de bergen van Tasmanië en moesten eerst worden opgespoord. Ook Steve's vader Bob is op de hoogte, hij verloor ook al zijn vrouw Lyn in 2000 bij een auto-ongeluk. Bob Irwin reageerde woensdag 6 september als eerste familielid publiekelijk op het overlijden van zijn zoon. Hij bedankte de vele fans van Steve voor hun vele steunbetuigingen en de bloemenzee bij de ingang van Australia Zoo.

Steve Irwin maakte al meer dan tien jaar natuurprogramma's en werd wereldberoemd. Hij runde ook een dierentuin in het Australische Beerwah.

"Crocodile Hunter" Steve Irwin laat een vrouw en twee kinderen achter.]]></raw>
  <nafHeader>
    <public uri="http://www.wikinews2.nl/wiki_1"/>
    <fileDesc creationtime="2019-10-15T16:46:30UTC" title="&quot;Crocodile Hunter&quot; Steve Irwin omgekomen in Australië"/>
    <linguisticProcessors layer="raw">
      <lp name="Entity detection for historical Dutch" version="1.0" timestamp="2019-10-23T15:24:49CEST" beginTimestamp="2019-10-23T15:24:49CEST" endTimestamp="2019-10-23T15:24:49CEST" hostname="fii800"/>
    </linguisticProcessors>
  </nafHeader>
</NAF>
